# Η κατάληξη ρημάτων *__-u__* σε βοηθητικές προτάσεις <sub>(σελ. 124)</sub>

Η κατάληξη προστακτικής *__-u__* δεν χρησιμοποιείται μόνο (όπως έχουμε ήδη δει) σε ευθείες εντολές και λοιπά, αλλά επίσης και στον έμμεσο λόγο σε βοηθητικές προτάσεις που εισάγονται με το *__ke__* μετά από ρήματα που έχουν την έννοια εντολών, απαιτήσεων, συμβουλών, ευχών.

- *Mi deziras, __ke__ vi lern__u__.* – Εγώ θέλω να μάθεις (εσύ).
- *La patro insistas, __ke__ mi ir__u__.* – Ο πατέρας επιμένει να πάω (εγώ). 
---   
# Η πρόθεση *__je__* <sub>(σελ. 202)</sub>

Η αόριστη πρόθεση *__je__* είναι κάτι σαν τζόκερ. Δεν έχει ακριβή σημασία, αλλά χρησιμοποιείται όπου δεν υπάρχουν άλλες προθέσεις να καλύψουν το ακριβές νόημα που θέλει να δώσει κάποιος. Ανάμεσα στα άλλα πράγματα, χρησιμοποιείται και για τη δήλωση της ώρας.

- *__Je__ kioma horo vi venos?* – Τι ώρα θα έρθεις; (κυρ.: Σε ποιά ώρα;)
- *__Je__ la kvina horo.* – Κατά την πέμπτη ώρα. Στις πέντε.
 
---
# Το ρήμα *__Farti__* <sub>(σελ. 131)</sub>

Αυτό το ρήμα χρησιμοποιείται κυρίως στην έκφραση:

- *Kiel vi __fartas__?* – Πώς είσαι; (είστε)

---
# Το επίθημα *__-et__* <sub>(σελ. 119)</sub>

Το επίθημα *__-et__* χρησιμοποιείται για να κάνει μειώσεις:

- *libr__et__o* – βιβλιάριο
- *bel__et__a*  – ομορφούλα
- *varm__et__a* – χλιαρό
 
---
# Το επίθημα *__-eg__* <sub>(σελ. 118)</sub>

Το επίθημα *__-eg__* χρησιμοποιείται για να κάνει μεγεθύνσεις:

- *libr__eg__o*   – τόμος
- *varm__eg__a*  – καυτό
- *bel__eg__a*   – υπέροχο
- *bon__eg__a*   – έξοχο
 
---
# Το επίθημα *__-iĝ__* <sub>(σελ. 325)</sub>

Σχηματίζει __αμετάβατα__ ρήματα (ακόμα και από ρίζες μεταβατικών ρημάτων) που συνήθως έχουν την έννοια "__γίνομαι ..__", "__έρχομαι σε κατάσταση__":

- *riĉ__iĝ__i*          – γίνομαι πλούσιος
- *trankvil__iĝ__i* – ηρεμώ, γίνομαι ήρεμος
- *resan__iĝ__i*    – γίνομαι πάλι καλά, αναρρώνω
- *geedz__iĝ__i*    – παντρεύομαι, γίνομαι σύζυγος
--- 
<sub>Οι αριθμοί σελίδων παραπέμπουν στο σπουδαίο βιβλίο του Σπύρου Σαραφιάν "Η ΔΙΕΘΝΗΣ ΓΛΩΣΣΑ ΕΣΠΕΡΑΝΤΟ - ΜΕΘΟΔΟΣ ΔΙΔΑΣΚΑΛΙΑΣ - ΑΥΤΟΔΙΔΑΣΚΑΛΙΑΣ", Αθήνα 1987. Αρκετές ιδέες και παραδείγματα στηρίζονται επίσης στο βιβλίο αυτό.</sub>
