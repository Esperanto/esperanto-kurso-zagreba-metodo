# __Πίνακας Απλών Λέξεων__ 

Μελέτησε τον __Πίνακα__ __Απλών Λέξεων__ στο __παράρτημα__, παρατηρώντας πόσο λογικά έχει δημιουργηθεί.  

Ο Πίνακας περιλαμβάνει __5 στήλες__:
- *__ki-__* (ερωτηματικό-αναφορικό)
- *__ti-__* (δεικτικό)
- *__i-__* (αόριστο)
- *__ĉi-__* (περιληπτικό)
- *__neni-__* (αρνητικό)

και __9 γραμμές__:  
- *__-o__* (κάτι ακαθόριστο)  
- *__-u__* (πρόσωπο ή κάτι καθορισμένο)  
- *__-am__* (χρόνος)  
- *__-a__* (ιδιότητα)  
- *__-e__* (τόπος)  
- *__-el__* (τρόπος)  
- *__-om__* (ποσότητα)  
- *__-al__* (αίτιο)  
- *__-es__* (κυριότητα)  

Συνδυάζοντας κάθε μία στήλη με κάθε μια γραμμή προκύπτουν __45 απλές λέξεις__. Το νόημα καθεμιάς από αυτές προκύπτει από τη σημασία του στοιχείου __στήλης__ σε συνδυασμό με τη σημασία του στοιχείου __γραμμής__.  

Αν, για παράδειγμα, συνδυάσεις την πρώτη στήλη *__ki-__* (ερωτηματικό ή αναφορικό) με την τρίτη γραμμή *__-am__* (χρόνος) προκύπτει η λέξη *__kiam__*, που, ανάλογα με τη θέση της στην πρόταση, είτε είναι ερωτηματικό χρόνου και σημαίνει __πότε;__, ή αναφορικό χρόνου και σημαίνει __όταν__.  

- *__Kiam__ ni iros al la kinejo?* – Πότε θα πάμε σινεμά;
- *__Kiam__ via frato venos.* – Όταν θα έλθει ο αδελφός σου.
  
Ένα ακόμα παράδειγμα: Συνδύασε την τρίτη στήλη *__i-__* (αόριστο) με την πέμπτη γραμμή *__-e__* (τόπος) και θα προκύψει η λέξη *__ie__*, που είναι αόριστο τόπου και σημαίνει __κάπου__.

- *__Ie__ estas mia amo.* – Κάπου υπάρχει η αγάπη μου.

Αν μάθεις τη σημασία των στηλών και των γραμμών, μπορείς εύκολα να θυμάσαι και τις 45 λέξεις! Για αρχή απομνημόνευσε τα ακόλουθα:

- *__ĉio__*  – τα πάντα
- *__ĉiu__*  – καθένας, κάθε μία
- *__ĉiuj__*  – όλοι (πληθυντικός)
- *__ĉiam__* – πάντα
- *__iom__* – λίγο, κάπως, μάλλον

Ορισμένες από τις απλές λέξεις του πίνακα μπορεί να δεχτούν τις καταλήξεις *__-j__* (πληθυντικός) και *__-n__* (αιτιατική):

- η κατάληξη *__-j__* μπορεί να μπει σε αυτά που τελειώνουν σε *__-u__* και *__-a__*
- η κατάληξη *__-n__* σε αυτά με *__-o__*, *__-u__*, *__-a__* και *__-e__*:
  
## __Kio__ 

- *__Kio?__* – τι; (ερωτηματικό)
- *__Kio__* – ό,τι (αναφορικό)
- *__kion?__* – τι (σαν αντικείμενο)

Παράδειγμα: 

- *__Kio__ estas sur la tablo?* – Τι υπάρχει πάνω στο τραπέζι;
- *__Kio__ okazis estis agrabla.* – Ό,τι συνέβη ήταν ευχάριστο.
- *__Kion__ vi manĝas? Kuko__n__ mi manĝas.* – Τι τρως; Τρώω ένα γλυκό.
  
## __Kiu__  
  
- *__Kiu?__* – ποιός-αο; (ερωτηματικό)
- *__Kiu__* – οποίος-α-ο (αναφορικό)
- *__kiun?__* – ποιόν-αν-αν (ερωτηματικό)
- *__kiuj?__* – ποιοί-ες-ά (ερωτηματικό)
- *__kiujn?__* – ποιούς-ες-ά (ερωτηματικό)

Παραδείγματα:

- *__Kiu__ vi estas?* – Ποιός-α-ο είσαι;
- *La viro __kiu__ parolas estas mia frato* – Ο άνδρας που [ο οποίος] μιλάει είναι ο αδελφός μου;
  
## __Kia__

Παραδείγματα:

- *__Kia__ estas la vetero?* – Πώς είναι ο καιρός; (ερωτηματικό)
- *__Kia__ virino!* – Τι γυναίκα! (αναφορικό)
- *__Kian__ aŭton vi havas?* – Τι είδους αυτοκίνητο πήρες;
- *__Kiaj__ estas ŝiaj leteroj?* – Πώς μοιάζουν τα γράμματα της;
- *__Kiajn__ fotojn vi faris?* – Τι είδους φωτογραφίες τράβηξες;
  
## __Kie__

- *__Kie__* – Πού (ερωτηματικό), όπου (αναφορικό)
- *__Kien__* – Προς τα πού, πρός όπου

Παραδείγματα:

- *__Kie__ mi estas?* – Πού είμαι; (ερωτηματικό)
- *__Kie__ vi staros, mi estos apud vi.* – Όπου σταθείς θα είμαι κοντά σου. (αναφορικό)
- *__Kien__ vi iras?* – Προς τα πού πας;  
  

## Απλές λέξεις με προθέσεις
  
- *Al kiu* – σε ποιό, προς ποιό
- *kun kiu* – με ποιό
- *al tiu* – προς εκείνο
- *inter tiuj* – μεταξύ εκείνων
  
<sub>(σελ. 70)</sub>
  
---  
  
# __Βαθμοί σύγκρισης__  
  
Η σύγκριση στην Εσπεράντο έχει δύο βαθμούς, τον συγκριτικό και τον υπερθετικό.  
Ο __συγκριτικός__ βαθμός σχηματίζεται με το *__pli__* (πιό):  
Το συγκριτικό "__από__" μεταφράζεται σε *__ol__*:  
  
- *__pli__ bona* – καλύτερος-η-ο
- *__pli__ granda* – μεγαλύτερος-η-ο
- *__pli__ bona __ol__ vi* – καλύτερος-η-ο __από__ σένα
- *Maria estas __malpli__ bela __ol__ Eleni* – Η Μαρία είναι λιγότερο όμορφη από την Ελένη.  
  
Ο __υπερθετικός__ βαθμός σχηματίζεται με το *__la plej__* (περισσότερο):
Το υπερθετικό "__από__" μεταφράζεται σε *__el__*:  
  
- *__la plej__ bona* – ο βέλτιστος-η-ο
- *__la plej__ granda* – ο μέγιστος-η-ο
- *Sofia estas __la plej__ bela* – Η Σοφία είναι η πιο όμορφη.
- *La plej bona __el__ ĉiuj* – ο πιό καλός-η-ο __από__ όλους.
- *Eleni estis __la plej__ bela __el__ ĉiuj virinoj* – Η Ελένη ήταν η πιο όμορφη από όλες τις γυναίκες.  
    
Τα *__Pli__* και *__plej__* χρησιμοποιούνται επίσης με επιρρήματα:  
  
- *pli rapide* – πιό γρήγορα
- *plej rapide* – τα περισσότερο γρήγορα
  
<sub>(σελ. 126)</sub>

---

# Η πρόθεση/σύνδεσμος *__Dum__*  
  
Το *__dum__* δείχνει το χρόνο που συμβαίνει κάτι. Μπορεί να χρησιμοποιηθεί τόσο σαν πρόθεση ("__κατή τη διάρκεια__") αλλά και σαν σύνδεσμος ("__ενώ__"):  
  
- *Li sidas __dum__ la manĝo.* – Αυτός κάθεται __κατά τη διάρκεια__ του γεύματος.
- *Ŝi skribas __dum__ li legas.* – Αυτή γράφει __ενώ__ αυτός διαβάζει.
  
<sub>(σελ. 181)</sub>

---

# Το λεξίδιο *__Ĉi__*  
  
Το δεικτικό λεξίδιο *__ĉi__* χρησιμοποιείται με *__ti__*-συσχετισμένα για να δείξει εγγύτητα στο χώρο ή στο χρόνο. Σύγκρινε:  
  
- *tiu* – εκείνο / *tiu ĉi* or *ĉi tiu* – αυτό εδώ
- *tie* – εκεί / *tie ĉi* or *ĉi tie* – εδώ
  
Μπορεί να χρησιμοποιηθεί __πριν ή μετά__ από τις δεικτικές απλές λέξεις *__tio, tiu, ties, tie__*.  
  
- *tiu libro* – εκείνο το βιβλίο
  - *tiu ĉi libro* – αυτό εδώ το βιβλίο
- *tio, kion vi diris* – εκείνο που είπες
  - *tio ĉi estas stranga* – αυτό εδώ είναι παράξενο
- *ties la libro* – εκείνου το βιβλίο
  - *ties ĉi la libro* – αυτού εδώ το βιβλίο
- *via libro estas tie* – το βιβλίο σου είναι εκεί
  - *via libro estas ĉi tie* – το βιβλίο σου είναι εδώ
   
<sub>(σελ. 150)</sub>

---
  
# Το επίθημα *__-ind__*  
  
σημαίνει "__άξιος-α-ο για__":  
  
- *aŭskult__ind__a* – άξιος-α-ο να ακουστεί
- *leg__ind__a* – άξιος-α-ο ανάγνωσης
- *bedaŭr__ind__e* – δυστυχώς (ακριβολογώντας: άξιο μετάνοιας)
- *nedank__ind__e* – ευγενική απάντηση στο *dankon* (ακριβολογώντας: ανάξιο για ευχαριστώ)
  
Το *__ind__* μπορεί επίσης να χρησιμοποιηθεί αυτοτελώς, όπως:  
  
- *__indo__* – αξία
  - *mia vivo ne plu havas __indon__* – η ζωή μου δεν έχει πια αξία
- *__inda__* – άξιος-α-ο
  - *infano __inda__ je puno* – παιδί άξιο για τιμωρία
- *__indi__* – το να αξίζω
  - *mi __indas__ vian helpon* – αξίζω τη βοήθεια σου
  
<sub>(σελ. 221)</sub>

---

<sub>Οι αριθμοί σελίδων παραπέμπουν στο σπουδαίο βιβλίο του Σπύρου Σαραφιάν "Η ΔΙΕΘΝΗΣ ΓΛΩΣΣΑ ΕΣΠΕΡΑΝΤΟ - ΜΕΘΟΔΟΣ ΔΙΔΑΣΚΑΛΙΑΣ - ΑΥΤΟΔΙΔΑΣΚΑΛΙΑΣ", Αθήνα 1987. Αρκετές ιδέες και παραδείγματα στηρίζονται επίσης στο βιβλίο αυτό.</sub> 
