# Αλφάβητο

Το αλφάβητο Εσπεράντο αποτελείται από 28 γράμματα: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Note the following differences from English:

- __a__ = "__α__" όπως "__α__κακία"
- __b__ = "__μπ__" όπως "__μπ__ίρα" 
- __c__ = "__τσ__" όπως "__τσ__όχα"
- __ĉ__ = "__τσσσ__" παχύ όπως "__ch__air"
- __d__ = "__ντ__" όπως "__ντ__όμινο"
- __e__ = "__ε__" όπως "__έ__ρχομαι"
- __f__ = "__φ__" όπως "__φ__ανφάρα"
- __g__ = "__γκ__" όπως "__γκ__άζι"
- __ĝ__ = "__τζ__" όπως "__τζ__άμι"
- __h__ = "__χ__" ελαφρά προφερόμενο όπως "__h__ammer"
- __ĥ__ = "__χ__" κανονικά προφερόμενο όπως "__χ__ολέρα"
- __i__ = "__ι__" όπως "__ι__δέα"
- __j__ = "__γι__" όπως "γιέρμα". __aj__, __ej__, __oj__, __uj__ είναι δίφθογγοι που αποτελούνται αντίστοιχα από a, e, o, u συν ένα κοντό "ι". Ετσι
	- __aj__ = "__αϊ__" όπως "καημός"
	- __ej__ = "__εϊ__" όπως "μέϊκαπ"
	- __oj__ = "__οϊ__" όπως "μπόϊ"
	- __uj__ = "__ουϊ__" όπως "σουϊτα", που προφέρεται γρήγορα.
- __ĵ__ = "__ζζ__" παχύ όπως "με__ζ__ούρα"
- __k__ = "__κ__" όπως "__κ__αφές"
- __l__ = "__λ__" όπως "__λ__αιμός"
- __m__ = "__μ__" όπως "__μ__αμά"
- __n__ = "__ν__" όπως "νάνος"
- __o__ = "__ο__" όπως "όαση"
- __p__ = "__π__" όπως "πατάτα"
- __r__ = "__ρ__" όπως "ρυθμός", ιδανικά να ρολάρει
- __s__ = "__σ__" όπως "σάρκα"
- __ŝ__ = "__σσσ__" πολύ παχύ όπως "sharp"
- __t__ = "__τ__" όπως "τιμόνι"
- __u__ = "__ου__" όπως "__ου__ρανός"
- __ŭ__ = "__ου__" όπως "εουρόπο" (Ευρώπη). __aŭ__, __eŭ__ είναι δίφθογγοι που αποτελούνται αντίστοιχα από "a" ή "e" συν ένα κοντό "ου". Ετσι
	- __aŭ__ = "__αου__" όπως "mouth"
	- __eŭ__ = "__εου__" όπως "eh-oo".
- __v__ = "__β__" όπως "__β__ιβλίο"
- __z__ = "__ζ__" όπως "__ζ__ώνη"


# Προφορά

Οι λέξεις προφέρονται ακριβώς όπως γράφονται, εφαρμόζοντας τα ισοδύναμα που αναφέρονται παραπάνω, π.χ.

- *amiko* = α-μί-κο
- *ĉambro* = τσά-μπρο
- *ĝi* = Τζιι.

# Τόνος

Λέξεις με περισσότερες από μια συλλαβές τονίζονται στην παραλήγουσα, π.χ.

- *te-le-FO-no* (τε-λε-ΦΟ-νο)
- *ra-DI-o* (ρα-ΝΤΙ-ο)
- *kaj* (κάϊ)
- a-MI-ko (α-ΜΙ-κο)
- ES-tas (ΕΣ-τας).
- προσοχή: AN-kaŭ (ΑΝ-καου, γιατί το καου είναι μια συλλαβή).

Προσοχή σε λέξεις όπως historio (hi-sto-RI-o, χι-στο-ΡΙ-ο).

# Άρθρο

Το οριστικό άρθρο είναι ένα, το *la*. Δεν αλλάζει με το γένος, πτώση ή αριθμό. Δεν υπάρχει αόριστο άρθρο:

- *la amiko* – ο φίλος
  - *amiko* – ένας φίλος
- *la laboro* – η εργασία
  - *laboro* – εργασία

# Προσωπικές Αντωνυμίές

- *mi* – εγώ
- *vi* – εσύ
- *li* – αυτός
- *ŝi* – αυτή
- *ĝi* – αυτό
- *ni* – εμείς
- *ili* – αυτοί

Οι αντωνυμίες *li, ŝi, ĝi* χρησιμοποιούνται ακριβώς όπως "αυτός, αυτή, αυτό".

# Κτητικές Αντωνυμίες

Δημιουργούνται προσθέτοντας στις προσωπικές, στο τέλος, το __a__:

- *mia* – (δικό) μου
- *via* – (δικό) σου
- *lia* – (δικό) του
- *ŝia* – (δικό) της
- *ĝia* – (δικό) του
- *nia* – (δικό) μας
- *ilia* – (δικό) τους

# Ουσιαστικά

Όλα τα ουσιαστικά τελειώνουν σε -O. Δεν υπάρχει γραμματικό γένος: όπου χρειάζεται, το θηλυκό γένος δηλώνεται με κάποιο επίθημα.

- *tabl__o__* – τραπέζι
- *lernant__o__* – μαθητής
- *lernant__in__o* – μαθήτρια (θηλυκό)

# Πληθυντικός

Η κατάληξη πληθυντικού είναι το __j__. Τα ουσιαστικά και τα επίθετα παίρνουν αυτή την κατάληξη π.χ.:

- *tablo__j__* – τραπέζια
- *lernanto__j__* – μαθητές
- *via__j__ lernanto__j__* – μαθητές σου

# Ρήματα

1. Η κατάληξη απαρέμφατου είναι __-i__, π.χ.
   - *lern__i__* – να μαθαίνω
   - *labor__i__* – να εργάζομαι
   - *est__i__* – να είμαι.
2. Η κατάληξη Ενεστώτα είναι __-as__. Είναι ίδια σε όλα τα πρόσωπα και αριθμούς:
   - *mi sid__as__* – εγώ κάθομαι
   - *vi sid__as__* – εσύ κάθεσαι
   - *ni sid__as__* – εμείς καθόμαστε
   - *ili sid__as__* – αυτοί κάθονται.

# *Ĉu?*

Αυτό είναι ένα ερωτηματικό μόριο και αντιστοιχεί με το "Μήπως;". Χρησιμοποιείται για να μετατρέψει μια δήλωση σε διχοτομική (ναι/όχι) ερώτηση:

- *__Ĉu__ vi sidas?* – Κάθεσαι;
- *__Ĉu__ vi skribas?* – Γράφεις; Μήπως γράφεις;

# *Kiu?*

Αυτό το ερωτηματικό λειτουργεί και ως αντωνυμία ("ποιός;") αλλά και σαν επίθετο ("ποιός;"), π.χ.

- *__Kiu__ vi estas?* – Ποιός είσαι;
- *__Kiu__ instruisto sidas?* – Ποιός δάσκαλος κάθεται;


# Το επίθημα *-ist*

Χρησιμοποιείται για να ορίσει την ιδιότητα ενός ατόμου που τακτικά εμπλέκεται σε κάποια δραστηριότητα, π.χ.


- *instru__ist__o* – δάσκαλος
- *hotel__ist__o* – ξενοδόχος
- *esperant__ist__o* – Εσπεραντιστής, υποστηρικτής της Εσπεράντο


# Το επίθημα *-in*

Χρησιμοποιείται για να μετατρέψει ένα ουσιαστικό σε θηλυκού γένους:

- *patro* – πατέρας
    - *patr__in__o* – μητέρα
- *lernanto* – μαθητής
    - *lernant__in__o* – μαθήτρια (θηλυκό)
- *instruisto* – δάσκαλος
    - *instruist__in__o* – δασκάλα

# Βεβαιωτικό Μόριο

*__jes__* σημαίνει "__ναι__".

- *Ĉu vi estas en la ĉambro?* - Είσαι μέσα στο δωμάτιο;
  - *__Jes__, mi estas en la ĉambro.* - __Ναι__, είμαι μέσα στο δωμάτιο.

# Αρνητικό Μόριο

*__ne__* αντιστοιχεί στο "__όχι__" (αντίθετο του "ναι") και στο "__δεν__":

- *__Ne__, mi __ne__ estas en la ĉambro.* - __Όχι__, __δεν__ είμαι μέσα στο δωμάτιο.
