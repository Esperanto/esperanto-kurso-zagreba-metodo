# Η πρόθεση *__Da__* 

Η πρόθεση *__da__* χρησιμοποιείται μετά από λέξεις που δηλώνουν μέγεθος, βάρος, ποσότητα, αριθμό κλπ. Είναι η πρόθεση που συνδέει το μέτρο με το μετρούμενο:

- *kilogramo __da__ sukero* – ένα κιλό ζάχαρη
- *glaso __da__ akvo* – ένα ποτήρι νερό 
- *multe __da__ ideoj* – πλήθος ιδεών 
- *Mi aĉetis du kilogramojn __da__ bona butero* – Αγόρασα δύο κιλά (από) καλό βούτυρο. 

Με τη χρήση του *__da__* δηλώνουμε κάποια αοριστία:  

- *Mi trinkis unu glason __da__ vino.* – Ήπια ένα ποτήρι κρασί. 
- *Mi renkontis grupon __da__ amikoj.* – Συνάντησα μια ομάδα φίλων. 

Προσοχή στη διαφορά:  
  
- *Li donis al mi unu glason __da__ vino.* – Μου έδωσε ένα ποτήρι (με) κρασί. 
- *Li donis al mi unu glason __de__ vino.* – Μου έδωσε ένα κρασοπότηρο. 

Η πρώτη φράση μιλά για το __περιεχόμενο__, ενώ η δεύτερη για το __σκεύος__.
  
<sub>(σελ. 62)</sub>

---

# Το επίθημα *__-ig__*  

Το επίθημα *__-ig__* είναι ένα από τα βασικότερα της Εσπεράντο και προσδίδει την έννοια της ενέργειας. Mετατρέπει τη ρίζα ώστε να σημαίνει "__να κάνω (κάποιον ή κάτι) να είναι ..__", αυτό που εκφράζει η ρίζα.  

Σχηματίζει __μεταβατικά__ ρήματα και ανταποκρίνεται συνήθως στα ρήματα της ελληνικής που λήγουν σε -ιζω, -ποιώ, -ώνω κλπ:  
  
- *bel__ig__i* – το να ωραιοποιώ
- *malplen__ig__i* – το να αδειάζω, να κενώνω
- *san__ig__i* – το να θεραπεύω
- *mort__ig__i* – το να σκοτώνω 
- *Hieraŭ mi edz__ig__is la filon de mia amiko.* – Χθες πάντρεψα το γυιό του φίλου μου. 
- *Li volonte gast__ig__as fremdulojn en sia hejmo.* – Αυτός ευχαρίστως φιλοξενεί ξένους στο σπίτι του. 
- *La brila suno or__ig__os la nubojn.* – Ο λαμπρός ήλιος θα χρυσώνει τα σύννεφα. 

<sub>(σελ. 298)</sub>

---

# Το επίθημα *__-aĉ__*  
  
Το *__-aĉ__* δείχνει ότι ο ομιλητής έχει __χαμηλή εκτίμηση__ για το όν, αντικείμενο, ή ενέργεια της φράσης. Συνήθως στα ελληνικά αντιστοιχεί στο πρόθημα "__παλιό-__", ή "__-κακό-__":  
  
- *hund__aĉ__o* – παλιόσκυλο
- *knab__aĉ__o* – παλιόπαιδο
- *skrib__aĉ__i* – να κακογράφεις, να μουντζουρώνεις
  
Το *__aĉ-__* σαν ρίζα σχηματίζει το επίθετο:  

- *__aĉ__a* – βρωμιάρης-α-ο, τιποτένιος-α-ο, κακομοίρης-α-ο
  
<sub>(σελ. 317)</sub>

--- 

<sub>Οι αριθμοί σελίδων παραπέμπουν στο σπουδαίο βιβλίο του Σπύρου Σαραφιάν "Η ΔΙΕΘΝΗΣ ΓΛΩΣΣΑ ΕΣΠΕΡΑΝΤΟ - ΜΕΘΟΔΟΣ ΔΙΔΑΣΚΑΛΙΑΣ - ΑΥΤΟΔΙΔΑΣΚΑΛΙΑΣ", Αθήνα 1987. Αρκετές ιδέες και παραδείγματα στηρίζονται επίσης στο βιβλίο αυτό.</sub>
