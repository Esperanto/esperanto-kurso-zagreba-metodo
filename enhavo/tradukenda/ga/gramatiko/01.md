# Aibítir

28 litir atá in aibítir Esperanto: a, b, c, ĉ, d, e, f, g, ĝ, h, ĥ, i, j, ĵ, k, l, m, n, o, p, r, s, ŝ, t, u, ŭ, v, z.

Féach cosúlachtaí, agus difríochtaí ón nGaeilge thíos:

- __a__ mar "fear"
- __c__ = ts mar "agatsa"
- __ĉ__ = ch mar ch an Bhéarla "church"
- __e__ mar "feic"
- __g__ mar "gé"
- __ĝ__ mar j an Bhéarla in "judge"
- __h__ mar "ní hea"
- __ĥ__ mar ch in "loch"
- __i__ mar "sí"
- __j__ mar y, nó gh in "an ghé". __aj__, __ej__, __oj__, __uj__, seo défhoghar ina bhfuil a, e, o, u faoi seach, móide i-fhuaim ghearr. Mar sin
	- __aj__ = mar gh in "aghaidh"
	- __ej__ = mar éi in "béil"
	- __oj__ = mar oi in "oigheann"
	- __uj__ = mar úi in "misniúil".
- __ĵ__ = mar zh an Bhéarla in "measure"
- __o__  mar "mol"
- __r__ mar "rith", á rolladh le barr na teangan. 
- __s__ mar "Sasana"
- __ŝ__ mar s in "Seán"
- __u__ mar ú in "plúr"
- __ŭ__ mar w an Bhéarla, amhail "abhaile" sa Tuaisceart. __aŭ__, __eŭ__, sin défhoghar ina bhfuil "a" nó "e" faoi seach, móide fuaim -u gearr. Mar sin
	- aŭ mar "amhail"
	- eŭ mar "e-u", fuaim ná fuil sa Ghaeilge agus atá annamh in Esperanto.  


# Fuaimniú

Fuaimnítear focail go díreach mar a litrítear iad, m.sh.

- *amiko* = a-MÍ-co
- *ĉambro* = TSEAM-bro, le fuaim ch an Bhéarla.
- *ĝi* = jí, le fuaim j an Bhéarla.

# Béim

I bhfocail ilsiollacha bíonn an bhéim i gcónaí ar an dara siolla ón deireadh, m.sh.

- *te-le-FO-no* (te-le-FÓ-no)
- *ra-DI-o* (ra-DÍ-o)
- *kaj* (caigh)
- a-MI-ko (a-MÍ-co)
- ES-tas (ES-tas).
- NB: AN-kaŭ (toisc gur siolla amháin é kaŭ).

Tabhair aire le focail mar historio (hi-sto-RI-o, hi-sto-RÍ-o).

# Alt

Níl ach alt amháin san Esperanto,*la* (– *an, na). Ní athraíonn sé riamh, agus, ar nós na Gaeilge, níl aon alt éiginnte:

- *la amiko* – an cara
  - *amiko* – cara
- *la laboro* – an obair
  - *laboro* – obair

# Forainmneacha Pearsanta

- *mi* – mé
- *vi* – tú
- *li* – sé
- *ŝi* – sí
- *ĝi* – neodrach, "it" an Bhéarla
- *ni* – sinn
- *vi* – sibh
- *ili* – siad

Úsáidtear *li, ŝi, ĝi* mar a úsáitear "sé, sí" sa Ghaeilge, agus "it" sa Bhéarla.   

# Forainmneacha Sealbhacha

Déantar iad go rialta trí __a__ a chur leis an bhforainm pearsanta:

- *mia* – mo
- *via* – do, bhur
- *lia* – a
- *ŝia* – a
- *ĝia* – a
- *nia* – ár
- *ilia* – a

# Ainmfhocail

Críochnaíonn gach ainmfhocal in -O. Níl aon inscne ghramadaí: nuair is cuí, cuireann iarmhír an gnéas baineann in iúl. 

- *tabl__o__* – bord
- *lernant__o__* – foghlaimeoir
- *lernant__in__o* – foghlaimeoir (baineann)

# Iolra

Críochnaíonn an uimhir iolra, in idir ainmfhocail is aidiachtaí, le __j__, a fhuaimnítear may y, m.sh

- *tablo__j__* – boird
- *lernanto__j__* – foghlaimeoirí
- *via__j__ lernanto__j__* – do chuid foghlaimeoirí

# Briathra

1. Críochnaíonn an t-infinideach in __-i__, m.sh.
   - *lern__i__* – foghlaim
   - *labor__i__* – oibriú
   - *est__i__* – bheith.
2. Críochnaíonn an aimsir láithreach in __-as__. Is ionann é go gach pearsa agus uimhir:
   - *mi sid__as__* – suím
   - *vi sid__as__* – suíonn tú
   - *ni sid__as__* – suímid
   - *ili sid__as__* – suíonn siad.

# *Ĉu?*

Seo mír cheisteach, a iompaíonn ráiteas ina cheist is ea/ní hea:

- *__Ĉu__ vi sidas?* – An bhfuil tú i do shuí?
- *__Ĉu__ vi skribas?* – An bhfuil tú ag scríobh? An scríobhann tú?

# *Kiu?*

Feidhmíonn an focal seo do ("cé?") agus ("cé acu?") araon, m.sh.

- *__Kiu__ vi estas?* – Cé hé tusa?
- *__Kiu__ instruisto sidas?* – Cén múinteoir atá ina shuí/suí?


# An Iarmhír *-ist*

Iarmhír a chiallaíonn gairm, nó duine a dhéanann gníomhaíocht áirithe go rialta, m.sh.


- *instru__ist__o* – múinteoir
- *hotel__ist__o* – óstóir
- *esperant__ist__o* – cainteoir Esperanto 


# An Iarmhír *-in*

Iarmhír a léiríonn foirm bhaineann ainmfhocail:

- *patro* – athair
    - *patr__in__o* – máthair
- *lernanto* – dalta
    - *lernant__in__o* – dalta (cailín)
- *instruisto* – múinteoir
    - *instruist__in__o* – múintoir mná 

# An Mhír Dhearfach

Is ionann fuaim agus brí do *__jes__* agus don Bhéarla "yes".

- *Ĉu vi estas en la ĉambro?* 
  - *__Jes__, mi estas en la ĉambro.* 

# An Mhír Dhiúltach

is ionann *__ne__* agus "ní hea", agus freisin "ní":

- *__Ne__, mi __ne__ estas en la ĉambro.* 
